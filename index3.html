<!DOCTYPE html>
<html>
<head>
<link rel="stylesheet" type="text/css" href="Eukariotska stanica.css">
</head>
<body>

<h1>EUKARIOTSKA STANICA</h1>

<h2>Stanični organeli</h2>
<img id="img1" src="HE10_0264.jpg" alt="Stanica"">
<p id="p1"> STANICA, struktura životinjske stanice – 1. stanična membrana, 2. citoskelet, 3. mitohondrij, 4. ribosom, 5. glatki edoplazmatski retikulum, 6. hrapavi endoplazmatski retikulum, 7. jezgra, 8. jezgrica, 9. Golgijev aparat, 10. peroksisom, 11. centriol, 12. lizosom</p>
<p>U citoplazmi eukariotskih stanica nalaze se organele: jezgra, mitohondriji, endoplazmatski retikulum, Golgijev aparat, lizosomi, peroksisomi, a u biljnim stanicama još i plastidi te središnja vakuola. Kroz citoplazmu eukariotskih stanica pružaju se proteinske niti, koje čine stanični kostur (citoskelet); on daje stanici oblik i čvrstoću, a odgovoran je za gibanje organela i ameboidno gibanje cijelih stanica. U citoplazmi mišićnih stanica nalaze se posebno organizirane molekule proteina aktina i miozina, koji su odgovorni za stezanje i opuštanje mišića (mišićni sustav).</p>
<h3>Jezgra</h3><p> <img src="225px-Jezgra_stanica.png" alt="Stanica"> Najveća je organela (promjera približno 5 μm) eukariotske stanice jezgra. U njoj se nalaze molekule DNA, koje su zajedno s bjelančevinama (histonskim i nehistonskim) organizirane u kromosome. Kromosomi se vide samo tijekom jezgrine diobe (mejoza; mitoza), a u stanicama koje se ne dijele oni poprimaju oblik vrlo tankih niti (kromatin). Cjelokupan plan građe i funkcije organizma zapisan je u genima. Jezgra iz citoplazme prima obavijesti koje gene i kada treba aktivirati ili utišati, kontrolira procese u stanici tako što iz nje u citoplazmu odlaze molekule glasničke RNA (mRNA), koje u obliku genetičkoga koda prenose zapis o strukturi bjelančevine što će se sintetizirati povezivanjem aminokiselina. U jezgri se opaža područje koje jače lomi svjetlost; naziva se jezgrica, a u njemu se nalaze višestruke kopije gena za ribosomsku RNA. Jezgra je omeđena dvjema membranama, vanjskom i unutarnjom, koje zajedno čine ovojnicu. Na jezgrinoj su ovojnici pore omeđene bjelančevinama koje kontroliraju prolaz molekula iz citoplazme u jezgru i obratno. U jezgru ulaze bjelančevine koje se sintetiziraju u citoplazmi, a iz jezgre izlaze molekule RNA i nezrele podjedinice ribosoma.<h3>Ribosomi</p></h3><img src="225px-Ribosomi_stanica.png" alt="Stanica"><h3>Centrosom</h3><p> U životinjskim se stanicama kraj jezgre nalazi centrosom, organizacijsko središte mikrotubula; u većini slučajeva sadrži par centriola.</p><h3>Endoplazmatski retikulum</h3><p><img src="225px-Retikulum_stanica.png" alt="Stanica"> Jezgrina ovojnica povezana je s endoplazmatskim retikulumom (ER), najvećim membranskim sustavom koji se prostire kroz citoplazmu. Razlikuju se hrapavi (zrnati) i glatki ER. Na površini hrapavoga ER-a vezani su ribosomi; to je mjesto sinteze membranskih i sekretornih bjelančevina te mnogih enzima i glikoproteina. U glatkom ER-u sintetiziraju se lipidi i steroidi, a ondje se također kemijski mijenjaju štetni spojevi (npr. amfetamin, morfin, kodein, fenobarbital), kako bi se lakše izlučili iz organizma.</p><h3>Golgijev aparat</h3><img src="Golgijev_stanica.png" alt="Stanica"> <p> Poseban sustav membrana u stanici čini Golgijev aparat, koji se sastoji od plosnatih šupljina (cisterni) omeđenih membranom. On sakuplja, razvrstava i kemijski mijenja molekule koje u njega dospijevaju s njegove cis strane (ulazne strane), iz ER-a. Proizvodi Golgijeva aparata odvajaju se na njegovoj trans strani (izlaznoj strani) i to »zapakirani« u membranske mjehuriće, Golgijeve vezikule. Neki se mjehurići stapaju sa staničnom membranom i tako izlučuju svoj sadržaj u izvanstanični prostor.</p><h3>Lizosom</h3><img src="225px-Lizosom_stanica.png" alt="Stanica"><p> Posebnu skupinu membranskih mjehurića čine lizosomi, organele koje sadrže enzime kisele hidrolaze, a oni razgrađuju org. molekule, oštećene stanične dijelove te tvari i čestice koje ulaze u stanicu endocitozom.</p><h3>Peroksisom</h3><img src="225px-Peroksisom_stanica.png" alt="Stanica"><p> Oblikom su slični lizosomima. Peroksisomi, organele koje sadrže enzime uključene u različite metaboličke reakcije.</p><h3>Mitohondrij</h3><img src="225px-Mitohondrij_stanica (1).png" alt="Stanica"><p> Za održavanje stanične organizacije i pokretanje metaboličkih reakcija potrebna je energija, koja se oslobađa oksidacijom org. molekula iz hrane. Najveći dio energije oslobađa se u mitohondrijima, a pohranjuje se u kem. vezama molekule adenozin-trifosfata (ATP) ili srodnih molekula. Mitohondriji su sitne organele omeđene dvjema membranama, vanjskom i unutarnjom, a unutrašnjost im ispunjava matriks (matičnica). Matriks i unutar. membrana sadrže enzime i druge molekule nužne za proizvodnju ATP.</p><h2>Organeli isključivo biljne stanice</h2><h3>Kloroplast</h3><img src="225px-Kloroplast_stanica.png" alt="Stanica"><p> Stanice biljaka i algi sadrže kloroplaste, organele u kojima se zbiva fotosinteza. Kloroplast je obavijen ovojnicom, koju čine vanjska i unutar. membrana, a kroz njegovu unutrašnjost, stromu, prostire se još jedan sustav membrana, tilakoidi. Taj membranski sustav sadrži pigment klorofil, koji apsorbira Sunčevu svjetlost. Tijekom fotosinteze Sunčeva svjetlosna energija pretvara se u kem. energiju, o kojoj ovisi život na Zemlji; taj je proces izvor kisika u Zemljinoj atmosferi, a sva hrana posredan je ili izravan proizvod fotosinteze. U biljnim stanicama, ovisno o njihovoj zadaći, postoje i drugi tipovi plastida: kromoplasti (daju boju cvjetovima i plodovima), leukoplasti (pohranjuju rezervne tvari, najčešće škrob), etioplasti (nalaze se u stanicama biljaka koje rastu u mraku), proplastidi (ishodišni oblik plastida u embrionalnim stanicama, koji se mogu razviti u bilo koji drugi oblik plastida tijekom razvoja biljke). Mitohondriji i kloroplasti autoreduplikativne su i semiautonomne organele. Oni sadrže vlastitu DNA, pa dio svojih bjelančevina i molekula RNA sintetiziraju sami. Njihova je dioba unutar stanice slična diobi bakterijske stanice. Djelomična samostalnost mitohondrija i kloroplasta objašnjava se njihovim podrijetlom od nekada samostalnih prokariotskih organizama, bakterija, odn. cijanobakterija.</p><h3>Vakuola</h3><img src="225px-Vakuola_stanica.png" alt="Stanica"><p> Biljne stanice sadrže i jednu veliku ili više manjih vakuola. To je membranom omeđen prostor ispunjen vodenom otopinom različitih tvari (hidrolitičkih enzima, pričuvnih tvari, metabolita, pigmenata). Vakuola može zauzimati i do 90% staničnoga volumena, a svojim pritiskom na staničnu stijenku (turgor) daje stanici čvrstoću i održava njezinu osmotsku ravnotežu. Kada voda osmozom ulazi u vakuolu, povećava se i volumen stanice, što omogućuje brzi produžni rast biljke.</p>
<p><a href="index.html"> Stanica</a></p>
<p><a href="index2.html"> Prokariotska stanica</a></p>
</body>
</html>